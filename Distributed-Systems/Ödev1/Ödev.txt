Dağıtık Sistemlerde verdiğim ödevin detayları:

Bu ödevde, Docker teknolojisi kullanılarak bir dağıtık sistem mimarisi oluşturulacaktır. 
Mimaride, bir adet Nginx sunucusu, iki adet replikasyonlu Spring Boot uygulama sunucusu, 
bir PostgreSQL veritabanı sunucusu ve bir Redis cache sunucusu yer alacaktır.

Mimari Tasarım

Nginx: Yük dengeleyici olarak kullanılacak ve gelen istekleri Spring Boot uygulama sunucularına yönlendirecektir.
Spring Boot Uygulamaları: İki adet olacak ve replikasyon ile yüksek erişilebilirlik sağlanacaktır.
PostgreSQL: Veritabanı olarak kullanılacak ve uygulamaların verilerini saklayacaktır.
Redis: Cache sunucusu olarak kullanılacak ve uygulamanın performansını artıracaktır.
Uygulama Detayları

Docker Compose: Tüm servisler, Docker Compose ile tanımlanacaktır. Nginx, Spring Boot uygulamaları, 
PostgreSQL ve Redis container'ları oluşturulacak ve birbirleriyle iletişimleri sağlanacaktır. 
Replikasyon yapabilmek için uygulama sunucusu için ayrıca bir dockerfile yapmanız gerekecek.
Failover Yapılandırması: Bir uygulama sunucusu devre dışı kaldığında, 
Nginx diğer uygulama sunucusuna istekleri yönlendirecek şekilde yapılandırılacaktır.

Dağıtık Sistem ödevi ile ilgili güncelleme:

Ödevi Github'a yükleyin. ayrıca bir tanıtım videosu yapacaksınız. 
Tanıtım videosunda dağıtık sistemi nasıl oluşturduğunuzu adım adım anlatın. 
docker compose yapısını, nginx.conf, ve dockerfile dosyasını nasıl yapılandırdığınızı detaylıca anlatın. 
Ayrıca videoda sistem çalışırken app node lardan birini kapatın. 
Eğer sistem devam ediyorsa sıkıntı yok. 
Sonra kapattığınızı açıp diğerini kapatın. sistem yine çalışıyorsa tamamdır. 
Oluşturduğunuz video kısa olsun. 
Bu videoyu da githubda aynı proje içine ekleyin.

Github linkini daha sonra Çetin Erçelik hocanızın oluşturacağı e-tabloya atacaksınız.